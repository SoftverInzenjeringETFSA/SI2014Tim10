ZAPISNIK SA INTERVJUA:

1. Čime se firma bavi?
		Mi smo računovodstveni servis koji vodi knjige za više različitih firmi. Znači, radimo kao vanjski servis za firme raznih   		profila.
2. Od kada vaša firma posluje?
		Od 2007 godine.
3. Koliko uposlenika Vaša firma ima?
		Firma sveukupno ima 10 uposlenika.
4. Da li firma pripada određenoj grupaciji?
		Ne.
5. Koliko poslovnih partnera firma ima?
		Imamo 20 do 30 poslovnih partnera sa kojima radimo i kojima vodimo knjige.
5.1. Hoće li vam se firma brzo razvijati? Preciznije, hoćete li upošljavati jos uposlenika?
		Nije u planu, sve je do direktora. Ako bude potrebe, uposlit ćemo.
6. Da li firma posluje i van granica BiH?
		Ne, samo u BiH.
7. Koliko uposlenika trenutno radi u knjigovodstvu/računovodstvu?
		Osam od deset.
8. Postoje li određene informacije koje su dostupne javnosti?
		Ne, to da li su neke informacije dostupne javnosti je totalno nebitno za Vaš softver.
8.1. Bitno nam je za našu glavnu knjigu, jer postoje informacije koje su dostupne i one koje nisu, i potrebno je da znamo tačnu strukturu glavne knjige, jer po zakonu postoje neke informacije koje moraju biti objavljene u medijima.
		Da, ali koje su to vrste firmi, do kojeg prometa itd. Ali to nije stvar softvera i rješenja kojeg vi pravite, vi možete 			rezultate onoga što vi pravite dati direktoru da on odluči da li će to objaviti ili ne.
9. Da li postoje dnevne provjere stanja, tj. da li npr. svakodnevno provjeravate kolika Vam je zarada, ili to radite na mjesečnom nivou?
		Ne.
10. Kakvu infrastrukturu posjeduje Vaša firma, prvenstveno mislim na tehničku opremu, računare, mreže?
		Svaki od zaposlenika ima svoj računar i oni su u nekoj lokalnoj mreži, također postoji i internet.
11. Da li će svaki uposlenik imati pravo pristupa glavnoj knjizi, ili postoje neki uposlenici koji neće imati pravo pristupa?
		Možemo instalirati softver na svaki računar, ali pravo pristupa određujemo normalnim metodama ulaska u program, tj. 					korisničkim imenom i lozinkom.
12. Da li posjedujete sličnu aplikaciju koja je već zastarjela?
		Većinom se koriste neki Excel fajlovi pa postoji problem kada više ljudi hoće da radi na projektu, tj. da se svi ti 					podaci objedine na jedno mjesto.
12.1. Dakle to je bio jedan od problema, tj. svi ste morali prebacivati podatke koje ste unosili?
		Da.
12.2. A da li ste posjedovali određenu bazu podataka?
		Ne, samo te Excel fajlove.
13. Koliko su bili efikasni Vaši uposlenici prilikom unošenja podataka?
		Oni su imali dosta iskustva pa su bili efikasni. Efikasni su u svakodnevnom poslu, tj. kada su unosili podatke, ali rad 			na sumarnim izvještajima je bio poprilično težak.
14. Da li Vi, kao korisnik softvera, preferirate jednostavnost ili funkcionalnost softvera?
		Tražim idealnu kombinaciju jednog i drugog.
15. Sa kojim se, dakle, problemima susrećete?
		Kao što sam spomenuo, glavni problem nam je što sve te podatke nemamo na jednom mjestu, odnosno sumarne podatke je veoma 		teško dobiti.
16. Koje informatičke sposobnosti posjeduju uposlenici koji će raditi sa softverom?
		Uposlenici, dakle, posjeduju već osnovna znanja rada sa računarom, što znači da znaju Office paket, Word i Excel, tj. 				neka osnovna informatička pismenost.
17. Koji su to ulazni podaci za ovaj sistem, tj. šta Vaša glavna knjiga sadrži?
		Nalozi u finansijama su kao dokumenti, treba da sadrži sljedeće stvari: 1) pošto radimo za više firmi, treba da imamo informaciju za koju firmu se to tačno odnosi, 2) svaki od dokumenata ima datum dokumenta; bilo bi dobro da se ti dokumenti mogu kategorizirati, tj. otvarati slobodne kategorije za te dokumente, tipa blagajna, plate itd. Za cijeli dokument je također bitan datum dokumenta, firma za koju se to odnosi i neka vrsta naloga. Što se tiče samih stavki toga naloga, nalog koji se unosi je klasični finansijski nalog, to znači da imamo ponudu, s druge strane imamo pored konta u određenim slučajevima spisak kupaca i dobavljača je potrebno dodati i subanalitiku, a subanalitika identificira kupca i nabavljača, što znači da se ta subanalitika može vezati za više konta, odnosno na jednom kontu može biti zaduženje, a sa druge strane naplata. Potrebno je odvojiti pojam subanalitike od samog konta. Imamo dakle konto, za subanalitička konta imamo subanalitiku, imamo opis kniženja, imamo datum kniženja na svakoj stavci, imamo iznos “duguje” i “potražuje” s tim da iznosi “duguje” i “potražuje” ne mogu oba biti različita od nule, niti oba mogu biti jednaka nuli - nalog mora biti izbalansiran, tj. ukupan iznos “duguje” i “potražuje” suma mora biti jednaka. Dokument, da bi bio validan, mora da zadovolji taj kriterij, a to znači da suma svih stavki sa strane “duguje” i “potražuje” mora biti jednaka. Također, treba da postoji  posebna vrsta naloga, a to je nalog početnog stanja.
18. Da li će glavna knjiga biti direktno vezana sa glavnim dnevnikom?
		Vaš zadatak je da napravite mogućnost da se unose nalozi - finansijski nalozi - i da se na osnovu toga generišu razni 				izvještaji, a to su: bruto bilans, glavna knjiga, dnevnik knjiženja...
19. Da li unosimo samo naloge?
		Što se tiče samog unosa podataka, tu ćete morati imati kontni plan. Mi, u našoj firmi, radimo isključivo sa firmama iz Federacije, sa poslovnim preduzećima. Javna preduzeća imaju jedan kontni plan. Mi radimo isključivo sa preduzećima i treba da podržite samo kontni plan za preduzeća. Da imamo mogućnost promjene kontnog plana, da imamo mogućnost unosa kupaca i dobavljača, odnosno generalnog pojma subanalitike; unos samih naloga i generisanje izvještaja koje smo naveli... Dakle, od izvještaja to bi bila glavna knjiga, dnevnik knjiženja, bruto bilans. Struktura kontnog plana je osnovno što zakon propisuje. Klase konta su klase koje definišu najveći nivo grupisanja. To su klase koje imaju samo jednu cifru. Grupe su sa dvije cifre, a sintetike su sa tri cifre. Zakon ovo propisuje. Sve što ima više cifara, a može imati, se zove analitika i to određuje svaka firma posebno. Šta to znači? Znači sljedeće: “2” kao klasa nam je gotovina – kratkoročna potraživanja – kratkoročni plasmani. “20” – gotovine i gotovinski ekvivalenti. “200” – transakcijski računi. To znači da se svi transakcijski računi vode pod sintetikom 200, ali se nikada ne vode na sintetici, nego se uvijek pravi četverocifren broj. Recimo, 2001 bi mogao biti transakčijski račun Raiffeisen banke, i uvijek se vodi na ovom kontu – 2001, ne vodi se nikada na 200!
19.1. Da li ćete Vi to unositi (vezano za konta, sintetike itd.)?
		Treba da postoji mogućnost promjene konta. Treba da pripremite konta. Trebate pripremiti spreman kontni plan da se može 			koristiti.






